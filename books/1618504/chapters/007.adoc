== Bara ett steg.

Innan vi gåvo oss ut, höll herr Peterson ett tal. Vi skulle
icke hava för stora fordringar, sade han; han hade ännu tagit
bara ett steg. Här fanns många naturliga svårigheter att kämpa
emot. Man befann sig 700 fot över havet. Här lågo på sin tid
isbergen och malde stenen till krosstensgrus, som är så hårt, att
om man hugger i det med hacka, så får man upp ett stycke som
en 25-öring. Myllan sopade isen ned till hans längre söder ut
boende gäster och kvarlämnade i stället vid Ugglehult de stenar,
som den flyttat från trakten av Gellivara. Han hade som sagt
hunnit blott ett steg mot målet, men kommo vi tillbaka om ett
eller annat år, så kanske han kunnat taga ett kvarts steg till.
Och nu skulle vi börja. Men fort skulle det gå, om vi skulle
hinna med någonting till kvällen.

Vi skyndade ned för trappan och samlade oss på gården
kring herr Peterson. Först fingo vi förse oss med var sin käpp
från käppsamlingen, över vars storlek vi förut undrat.

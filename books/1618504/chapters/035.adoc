== Kajutan.

— Ni ser nybyggnaden, som pågår. Ni undrar varför Carl
Peterson bygger en kajuta bredvid stugan. Jo, här på gården är
ett dussin arbetare, och de behöva förströelse. Det här skall bli
en läse- och skrivstuga för dem på lediga stunder. Här blir ett
bibliotek, och här få de läsa tidningarna. Här få de också skriva
till sin fästmö, om de ha någon. Den andra tillbyggnaden
upptager rum för elever och på nedra botten mottagningsrum för
smörleverantörerna. Alla ha icke is, smöret kommer varmt. Här
inrättas en isbassäng för avkylning, vilket är nödvändigt, om
smöret skall gå i marknaden.

— Tre minuters paus! Jag skall bara avlöna
fiskenföreningens arbetare. Vi samlas härnäst i bigården.

== Fältförsök.

(((bredsådd)))
(((radsådd)))
— Se på skillnaden i de där två havrefälten, säger herr
Peterson vidare. Det var rotfrukter på bägge föregående år.
De ha fått samma behandling, det är bara den olikheten att det
ena är bredsått och det andra radsått. Det är sått samma dag
med samma utsäde. Här ser man vad luft och sol kan göra
jämte den jämnare myllningen.

— Här är ett försök med ogräsharvning. Man tycker
förstås att det är tokigt att harva upp havren, när den är två tum
lång. Men det är lör att ge en knäck åt spergeln, som jag här
håller i handen, och för att klämma till ogräset. Skillnaden har
icke blivit så framträdande här. Men det torde bero på att jag
har så litet fröogräs på mina fält.

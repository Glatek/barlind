== Tvättvattnets tillvaratagande.

— När vi arbeta bra, så kryper litet flott fram, och det
böra vi icke låta gå förlorat. Tvättvattnet samla vi i det här
kärlet, och sedan slås det på hushållskomposten därborta. Där
samla vi ock en del ogräs från trädgården, lägga varvtals med
kalk, skyffla om den ett par gånger om året och efter ett eller
två års förlopp är komposten mogen och av stort värde såsom
gödsel. På en mindre lantgård bör man på detta sätt kunna få
ett gödselvärde av 20 eller 30 kr. om året, oaktat allt för svinen
ätbart naturligtvis får gå till svinhuset.

== Mångårig vall.

— Här ser ni ett gammalt skogskärr, som var beväxt med
blåbärsbuskar och odlades tör 15 år sedan. Det användes nu till
mångårig vall och får ligga så länge det bär. Sedan brytes det
upp och besås med baljväxter, som skördas gröna till foder, och
råg. Varje år gödslas med superfosfat och kalisalt. Som ni ser
är rågen nu skördad, men rågskylarna äro flyttade från åkern
över på den gamla vallen. Det har skett för att skylarna icke
skola förkväva den späda gräsväxten.

— Se nu på denna stora tall. Hur skall man göra med
den? Jo, en sådan skall man avverka och föra till stationen, och
pengarna som man får skramla så skönt i fickan. Men jag har
med flit låtit den stå kvar för att visa, hur man icke skall odla
skog. Ser ni icke hur den förkväver sina egna barn. Här har
den dödat en tall, där en gran.

— Här ser ni smålänningen på klippan. Det är en ek, som
till underlag endast har den kala stenen.
